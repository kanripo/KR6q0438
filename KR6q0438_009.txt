# -*- mode: mandoku-view; -*-
#+DATE: 2016-06-08 5:41
#+TITLE: 嵩山野竹禪師錄
#+PROPERTY: CBETA_ID J29nB224
#+PROPERTY: ID KR6q0438
#+PROPERTY: SOURCE Jiaxing Canon Vol. 29, No. B224
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0438_J_009-0130c> 
#+PROPERTY: JUAN 9
嵩山野竹禪師語錄卷九¶
¶
鄂　州參仝門人宗宏　錄¶
鄂　州龍光門人宗上　潞南州兜率門人宗堅　仝編¶

* 雜偈¶

** 送竹眉書記¶

#+BEGIN_VERSE
「　十載梁州道自箴死心名已重叢林此歸還見衡山¶月曾照洞庭幾尺深」
#+END_VERSE
¶

#+BEGIN_VERSE
「　鞭指高天走白日魂消石虎血流出亞池派派汎湖¶湘百代鯨波翻崒嵂」
#+END_VERSE
¶

** 送竹元首座¶

#+BEGIN_VERSE
「　霜敲萬尺湘山竹空曲檀欒是幾年和根落在桓伊¶手一笛梅花楚水邊」
#+END_VERSE
¶

#+BEGIN_VERSE
「　鐵拳揮破蒼蒼面一色煙空飛紫電多少東瓜瓠子¶禪爭逃開聖一支箭」
#+END_VERSE
¶

** 送喻紫石歸夜郎兼贈木患子¶

#+BEGIN_VERSE
「　朝聞蜀客向夜郎昆明池上餞行裝手中百八君如¶用舌吐蓮華十丈香」
#+END_VERSE
¶

** 寄水目山無住大師¶

#+BEGIN_VERSE
「　自說句章契理來閒花落盡又重開如何不屑當時¶屬水目山頭卻放獃」
#+END_VERSE
¶

** 寄高峰山自然律主¶

#+BEGIN_VERSE
「　不貴當年推枕子牢將四分束身心年來練得如蟾¶淨別樣清光照北林」
#+END_VERSE
¶

** 寄雲巖靜主¶

#+BEGIN_VERSE
「　聞道不行驢馬腳山中高臥笑南參為僧即到無生¶死當日何須五十三」
#+END_VERSE
¶

** 寄畢節眾居士¶

#+BEGIN_VERSE
「　黔山靄靄雨中天遙憶故人赤水邊飯罷烹茶茶未¶孰一聲歸雁落秋煙」
#+END_VERSE

<pb:KR6q0438_J_009-0131a>¶

** 寄清水塘應宣¶

#+BEGIN_VERSE
「　清水塘邊艸如煙倚雲樓閣淨諸天夜來人憶三更¶冷誰看輕風吹白蓮」
#+END_VERSE
¶

** 寄獨山州心月¶

#+BEGIN_VERSE
「　夜夜高藍峰上月秋暉先照獨山來鬻茶話舊知何¶日兩地寒風吹綠苔」
#+END_VERSE
¶

** 寄太極主人¶

#+BEGIN_VERSE
「　昆明秋碧清如鏡煙蘄天空月下來寄語故人須就¶道快扶輕策過徘徊」
#+END_VERSE
¶

** 寄廣陵渾源¶

#+BEGIN_VERSE
「　雪斷廣陵淑气催尋芳拾翠向莓苔渾源如憶當時¶約快著芒鞋策杖來」
#+END_VERSE
¶

** 秋夜懷古與慈玉上人¶

#+BEGIN_VERSE
「　前有華亭後慈玉孤舟一繫何榮辱他人不解追遺¶蹤莫莫朝朝船子曲」
#+END_VERSE
¶

#+BEGIN_VERSE
「　太華峰下昆明月金馬坊前漢使碣夜靜誦經月上¶來蒼然照見古人骨」
#+END_VERSE
¶

** 寄希有律主¶

#+BEGIN_VERSE
「　麈尾高揮談四部淨壇冷坐論三空麻衣老大成何¶事不若安眠白晝中」
#+END_VERSE
¶

** 寄玄初劉居士¶

#+BEGIN_VERSE
「　擔折知柴重有由如何不悟令心憂尼山若是詞壇¶客未必師人十二州」
#+END_VERSE
¶

** 寄東山印持¶

#+BEGIN_VERSE
「　我祖西來傳法印黃梅洗刷更精微自從印破東山¶月萬里蒼然揭素暉」
#+END_VERSE
¶

** 寄佛度高居士(諱俊捷)¶

#+BEGIN_VERSE
「　煙樹蒼蒼月色微秋天一雁向南飛此情遙寄哥舒¶翰玉露泠泠在釣磯」
#+END_VERSE
¶

** 寄不凡禪人
<pb:KR6q0438_J_009-0131b>¶

#+BEGIN_VERSE
「　葉盡疏林秋已促園中桂子飄香玉不見吾徒過嶺¶來渡頭聽唱華亭曲」
#+END_VERSE
¶

** 答許別駕送扇(諱學夔)¶

#+BEGIN_VERSE
「　感君遺我扇頭字中有熱腸豈偶然他日誰編高士¶傳清言未必別為篇」
#+END_VERSE
¶

** 答劉夫人¶

#+BEGIN_VERSE
「　獨坐深宮求佛理好將寶劍剖無明等閒識得非他¶物好笑靈昭也浪名」
#+END_VERSE
¶

** 答楊夫人¶

#+BEGIN_VERSE
「　形聲未兆理俱全切忌從他物外牽聖解凡情都莫¶取此時方信祖師禪」
#+END_VERSE
¶

** 答鞏昌眾居士¶

#+BEGIN_VERSE
「　相逢一笑舊黔南別去春花已見三信字雖然頻寄¶雁不知何日話松龕」
#+END_VERSE
¶

** 答李擇之居士¶

#+BEGIN_VERSE
「　白首窮經欲學韓青鐙永夜對闌干雞囪啼出殘更¶月猶自依依未解冠」
#+END_VERSE
¶

** 答竹眉昆仲寄梅花之作¶

#+BEGIN_VERSE
「　枯腸搜盡答雙槐為愛新聲遠寄來猶說前年天目¶嶺梅花正向雪中開」
#+END_VERSE
¶

#+BEGIN_VERSE
「　梅花樹樹旁崔嵬雪骨冰衫映石苔不得陽春回洞¶壑如何一片逐風來」
#+END_VERSE
¶

** 答李維谷居士¶

#+BEGIN_VERSE
「　天篤談心喻指月指頭非月月生明若將暗者為明¶月依舊從前汩死生」
#+END_VERSE
¶

** 复黃太史公燦¶

#+BEGIN_VERSE
「　一夜西風逐雁來千山巖桂映秋開幽香不為遊人¶醉山谷如何得意回」
#+END_VERSE
¶

** 复張爾用居士¶

#+BEGIN_VERSE
「　近日法綱將委地蒲團只是念張商自憐好箇清涼
<pb:KR6q0438_J_009-0131c>¶室恐作鐵圍鬼子場」
#+END_VERSE
¶

** 复許別駕(附來偈)¶

#+BEGIN_VERSE
「　一劍頂門血滴滴回頭不覺濺羅袍身前曾共三生¶石今日無明當下消」
#+END_VERSE
¶

#+BEGIN_VERSE
「　不貴窮機貴轉身當年供奉已消塵眼前豈是無相¶識能到大賢有幾人」
#+END_VERSE
¶

斗粟從來腰不折惟逢石丈整宮袍今得雨花臺¶
上會塵頭一拂障全消。¶

敢說生前金粟身佛門獅象已拋塵登岸不須回¶
首顧問塗還問過來人。¶

** 复古乘上人¶

#+BEGIN_VERSE
「　挂冠歸隱禮空王忠孝又尋寂滅場周子留衣亭上¶偈何曾一字貴韓昌」
#+END_VERSE
¶

** 复胡思慥居士¶

#+BEGIN_VERSE
「　久欲歸家歸不得今番歸去卻無家不如放下歸家¶句一任優游到海涯」
#+END_VERSE
¶

#+BEGIN_VERSE
「　一寒徹骨還如洒況是無家野鶴兒若問風流何處¶得慈雲一棒破頭皮」
#+END_VERSE
¶

#+BEGIN_VERSE
「　君言徹骨還存髓我道貧時髓也無好向人天開隻¶眼清名也自播江湖」
#+END_VERSE
¶

** 示覺證劉夫人¶

#+BEGIN_VERSE
「　曠大劫來一幻身今朝看破是浮塵普門示見隨男¶女宴坐華堂好繼秦」
#+END_VERSE
¶

** 示佛果高居士¶

#+BEGIN_VERSE
「　一從白社廬山中人世千年別遠公今日將軍身再¶見依然談笑舊春風」
#+END_VERSE
¶

** 示佛源張居士¶

#+BEGIN_VERSE
「　輕身重道學無為玅在今時惟自知若問自知知底¶事無根樹子糝春支」
#+END_VERSE
¶

** 示佛旨于居士
<pb:KR6q0438_J_009-0132a>¶

#+BEGIN_VERSE
「　禪房三次論無生利鎖名韁一洗清只飲曹谿谿裏¶水從今無意世中情」
#+END_VERSE
¶

** 示佛初劉居士¶

#+BEGIN_VERSE
「　沙場百戰逞戈矛洗盡風塵已見休卻問蘇黃何處¶得谿聲巖桂啟雙眸」
#+END_VERSE
¶

** 示佛舟薛居士¶

#+BEGIN_VERSE
「　動靜雙忘入聖流張帆性海任春秋何須更過涅槃¶岸潦倒高棲明月樓」
#+END_VERSE
¶

** 贈堅副寺¶

#+BEGIN_VERSE
「　當時生薑辣洞山清名從此落人間慈雲副寺還剛¶直竟日何曾一破顏」
#+END_VERSE
¶

** 贈三山許居士¶

#+BEGIN_VERSE
「　祖佛叢中中毒深一腔惡气噴東林此番結下驢年¶友間弄瑤琴太古音」
#+END_VERSE
¶

** 贈丹桂陳居士¶

#+BEGIN_VERSE
「　何為法眼破沙盆此語分明是道原桂子從今香宇¶宙石人聞得也消魂」
#+END_VERSE
¶

** 贈佛心李居士¶

#+BEGIN_VERSE
「　少林華綻不萌支香霧重重繞石籬報汝佛心知道¶不瞿曇法印自今時」
#+END_VERSE
¶

** 示昇維那¶

#+BEGIN_VERSE
「　竹杖敲來血濺衣嵩山別是箭鋒機還拳不借那吒¶力好向青峰詠落暉」
#+END_VERSE
¶

** 示圓通道人¶

#+BEGIN_VERSE
「　山海沈沈曉日紅一聲清聲出琳宮楞伽讀罷全無¶事臥看閒雲過嶺東」
#+END_VERSE
¶

** 示綵繪昆仲¶

#+BEGIN_VERSE
「　宮牆珠樹接嵩山寶葉疏疏蔭大還直共莊生椿不¶老餘會也得護禪關」
#+END_VERSE
¶

** 示我侍者
<pb:KR6q0438_J_009-0132b>¶

#+BEGIN_VERSE
「　為僧心了是精修莫把虛名落世流真如木枕堪龜¶鑒直到真如得便休」
#+END_VERSE
¶

** 示易侍者¶

#+BEGIN_VERSE
「　隨侍巾缾已十春殷勤曉夕拂空塵何時摸著九峰¶鼻始笑板頭未了人」
#+END_VERSE
¶

** 示幬監院¶

#+BEGIN_VERSE
「　監寺名垂切要知金陵之則复何疑雖然潔比冰壺¶月不似高翔鐵鷂兒」
#+END_VERSE
¶

** 璋知客求書¶

#+BEGIN_VERSE
「　不暇臨池學艸聖揮毫落紙便塗雅雲煙未必龍蛇¶走空道山陰第一家」
#+END_VERSE
¶

** 示不磨禪人¶

#+BEGIN_VERSE
「　鐵石為心可學道龍驤虎驟起家聲何妨一缽三千¶界隨處法幢接有情」
#+END_VERSE
¶

** 示不計禪人¶

#+BEGIN_VERSE
「　佛有恒沙方便智娑婆國土閒游戲揭開理性示真¶常實相堂堂無位次」
#+END_VERSE
¶

** 示豁浪禪人¶

#+BEGIN_VERSE
「　錦鯉千頭奮鬣來桃花三級怒春雷龍門若不施全¶力依舊爆腮點額回」
#+END_VERSE
¶

** 示朗月禪人¶

#+BEGIN_VERSE
「　秋江日日碧波流道者無心仝水鷗回首樓前今夜¶月清暉如洗照芳洲」
#+END_VERSE
¶

** 示我聞禪人¶

#+BEGIN_VERSE
「　雪薄香寒送早春鳥啼空翠入清晨曇華山裏天然¶足了得人閒一夢身」
#+END_VERSE
¶

** 示體周禪人¶

#+BEGIN_VERSE
「　倚城禪室散幽香庭下海棠看正芳一度聞來穿鼻¶孔如何還有別商量」
#+END_VERSE
¶

** 示會玄禪人
<pb:KR6q0438_J_009-0132c>¶

#+BEGIN_VERSE
「　杵聲處處送秋光醉芙蓉別樣香開眼堂堂無入¶路不知何地覓心王」
#+END_VERSE
¶

** 示筍光禮峨嵋¶

#+BEGIN_VERSE
「　山東萬里向西來未必孃生夢眼開好去峨嵋山上¶見一輪孤月在蒼苔」
#+END_VERSE
¶

** 示智然禪人¶

#+BEGIN_VERSE
「　伊魴眼裏著須彌太末眉閒貯酒危引得鐙籠開口¶笑不知何日是歸期」
#+END_VERSE
¶

** 示幻息禪人¶

#+BEGIN_VERSE
「　亂峰𠂤裏寄殘身鳥自啼花艸自春物外高人如幻¶息何妨攲枕臥松筠」
#+END_VERSE
¶

** 示般舟禪人¶

#+BEGIN_VERSE
「　芙蓉拔出明如雪直剖先天混沌空此空剖後來相¶見始笑燕然勒石功」
#+END_VERSE
¶

** 作務歸示眾¶

#+BEGIN_VERSE
「　土木勞人可罷參汾州門戶未能堪胡僧近日知何¶處不見重來激指南」
#+END_VERSE
¶

#+BEGIN_VERSE
「　盡道嵩山歇晚參方來雲水力難堪僧堂好箇慈明¶鼓竟日無人擊嶺南」
#+END_VERSE
¶

** 示月峰監院¶

#+BEGIN_VERSE
「　笠挂南雄是幾時杖頭消息少人知鬼方好歎無靈¶物笑殺月峰老住持」
#+END_VERSE
¶

** 示映月禪人¶

#+BEGIN_VERSE
「　風來桂子遞秋香物外高人臥艸堂細論長松當日¶事回頭月色上垂楊」
#+END_VERSE
¶

** 示秋水禪人¶

#+BEGIN_VERSE
「　學者先須不自欺千章松裏破深疑悄然摸著虛空¶面題字傳鐙也可期」
#+END_VERSE
¶

** 示洞天禪人¶

#+BEGIN_VERSE
「　不識真機何處是雲流洞口也分明江湖多少南詢
<pb:KR6q0438_J_009-0133a>¶客只是平生滯化城」
#+END_VERSE
¶

** 示牧野禪人¶

#+BEGIN_VERSE
「　徼外相逢一笑休解人何必在多秋青山有約須歸¶去月白花黃好牧牛」
#+END_VERSE
¶

** 示無相菴主¶

#+BEGIN_VERSE
「　撲碎雲中師子峰此生也好繼先宗缽盂不是人閒¶物漫向寒潭制毒龍」
#+END_VERSE
¶

** 示無量老僧¶

#+BEGIN_VERSE
「　竹嶺茅茨久掩關無將鶴髮去人閒黃精白筍長知¶足僧史之名也是閒」
#+END_VERSE
¶

** 示空菴靜主¶

#+BEGIN_VERSE
「　無景林中牧白牛秋春不計樂悠悠嬾添水艸祇隨¶分好笑池陽老比丘」
#+END_VERSE
¶

** 示純一禪人¶

#+BEGIN_VERSE
「　萬事如何純到一還須靜裏自家看忽然看至情忘¶處明月皚皚在指耑」
#+END_VERSE
¶

** 示不昧禪人¶

#+BEGIN_VERSE
「　百事無關世外春三衣一缽也隨身辟塵珠子明方¶寸好向錦城出示人」
#+END_VERSE
¶

** 示篤行禪人¶

#+BEGIN_VERSE
「　先德門風如不切吐辭未必可為經只宜三尺明如¶雪山鬼無能逞性靈」
#+END_VERSE
¶

** 示心和禪人¶

#+BEGIN_VERSE
「　淨如秋月是禪心一枕間房日色沈才把缽盂烹白¶水不知野老正相尋」
#+END_VERSE
¶

** 示法空靜主¶

#+BEGIN_VERSE
「　無我無人無壽者清源一幅無人寫雙空空後是何¶空一把鋤頭住林野」
#+END_VERSE
¶

** 示西江老僧¶

#+BEGIN_VERSE
「　白石巖邊曳杖藜春花敶敶落幽谿谿南回首是何
<pb:KR6q0438_J_009-0133b>¶處一帶寒松老鶴棲」
#+END_VERSE
¶

** 示熹書記¶

#+BEGIN_VERSE
「　山徑迢迢步委蛇蒼蒼花木也徵詩碧雞坊下青苔¶石傳是王褒舊日碑」
#+END_VERSE
¶

** 示六一茶頭¶

#+BEGIN_VERSE
「　陸羽盧仝舊有經烹來七碗醉還醒嵩山欲獻打門¶客倩汝擎來就竹亭」
#+END_VERSE
¶

** 示非幻靜主¶

#+BEGIN_VERSE
「　高峰室裏靜無塵坐聽啼鶯報曉春紫蕨新新穿破¶土折來便好待佳賓」
#+END_VERSE
¶

** 弔天然上人¶

#+BEGIN_VERSE
「　渠無國土歸何處面目分明也了然不信請看江上¶月清暉夜夜蘆花前」
#+END_VERSE
¶

** 示玄谷禪人¶

#+BEGIN_VERSE
「　北禪私宰白牛兒縣裏來句要納皮脫下帽簷分外¶別何曾節外又生支」
#+END_VERSE
¶

** 示慧旨禪人¶

#+BEGIN_VERSE
「　記得盤龍分別時杖頭消息汝曾知如何十載青山¶外方寸依然未破疑」
#+END_VERSE
¶

** 示石幢禪人¶

#+BEGIN_VERSE
「　雲開一笑入青天不是他家五味禪自此銀河秋月¶永寒光靄靄淨無邊」
#+END_VERSE
¶

** 示見容禪人¶

#+BEGIN_VERSE
「　午夜挑鐙坐碧紗客身如夢在天涯谿聲忽醒從前¶事長嘯松門月色斜」
#+END_VERSE
¶

** 示佛照王居士¶

#+BEGIN_VERSE
「　自理絲綸上釣臺青煙白雨集還開谿山笑我三千¶日未見金鱗破浪來」
#+END_VERSE
¶

** 送熊總戎之黔州¶

#+BEGIN_VERSE
「　鄉關一別幾經春公極人臣我極真欲問真僧真實
<pb:KR6q0438_J_009-0133c>¶理回觀此理在君身」
#+END_VERSE
¶

#+BEGIN_VERSE
「　羽輪才得駐東林又聽明朝灞水吟一夜盤桓須盡¶意莫教前路思偏深」
#+END_VERSE
¶

** 示祥符甘居士¶

#+BEGIN_VERSE
「　談笑天涯也有年碑文白字已重鑴大家攜手松亭¶上閒看微風動白蓮」
#+END_VERSE
¶

** 示普澤趙善人¶

#+BEGIN_VERSE
「　道在己躬不自知登山涉水卻生疑靈昭有箇平生¶語百艸分明是祖師」
#+END_VERSE
¶

** 示古維居士書華嚴¶

#+BEGIN_VERSE
「　河沙偈子斗山高總入香園一兔豪字字書來無盡¶眼到頭未必別塵勞」
#+END_VERSE
¶

** 示李明之居士¶

#+BEGIN_VERSE
「　身經幻夢醒無期漚滅漚生是幾時好把趙州無字¶看不須別處覓靈犀」
#+END_VERSE
¶

** 示馬坦然居士¶

#+BEGIN_VERSE
「　大道如何卻坦然不須竿木著身邊他家別有清機¶在漫向蘆灣喚釣船」
#+END_VERSE
¶

** 示彭大器居士¶

#+BEGIN_VERSE
「　斗大茅菴住此中間收樣芋未為窮分明好箇清貧¶調笑殺山前白髮翁」
#+END_VERSE
¶

** 示李世奇居士¶

#+BEGIN_VERSE
「　三餐鬻飯無他事一架琴書對酉卮悟來即是真消¶息何必青天又起疑」
#+END_VERSE
¶

** 示王為霖居士¶

#+BEGIN_VERSE
「　艸鞋未入白雲門三十葛陂打痛快忽然識得本來¶人好罵臥龍涽慘怪」
#+END_VERSE
¶

** 示李時雨居士¶

#+BEGIN_VERSE
「　百尺巖邊夜雨聲圓通面目也分明頂門若是無靈¶鑒仍是黑風吹殺人」
#+END_VERSE

<pb:KR6q0438_J_009-0134a>¶

** 示陶君重居士¶

#+BEGIN_VERSE
「　龜毛拔得幾千尺兔角截來百萬鈞此語相傳人未¶信不如緘口過殘春」
#+END_VERSE
¶

** 示江文仲居士¶

#+BEGIN_VERSE
「　百事不關心自閒倦來曳杖向沙灣何須一擊頭皮¶碎別有生機笑破顏」
#+END_VERSE
¶

** 示董國玉居士¶

#+BEGIN_VERSE
「　喝底如能細揣摸曹谿鼻孔也不多從今歸去西湖¶月夜夜清暉在白波」
#+END_VERSE
¶

** 示潘紹永居士¶

#+BEGIN_VERSE
「　一念消歸露本真根根互用便無塵只恐豪釐空未¶盡依然性命落波旬」
#+END_VERSE
¶

** 示夏元朗居士¶

#+BEGIN_VERSE
「　酉注葷盤不礙道閒情野況自如如何須更問還家¶事昆海波心月照初」
#+END_VERSE
¶

** 示陳瑞應居士¶

#+BEGIN_VERSE
「　覓火逢煙未可休燄光須是徹牽牛逃禪必到情忘¶處海鳥無心得自由」
#+END_VERSE
¶

** 示魏不能居士¶

#+BEGIN_VERSE
「　鞭起鐵牛力未能如何與道得相應老龐鼻孔元無¶別摸著尖頭似不曾」
#+END_VERSE
¶

** 示夏君錫居士¶

#+BEGIN_VERSE
「　香園潔白沒人住塵土腥羶往往多可惜形山無價¶寶委在泥沙奈若何」
#+END_VERSE
¶

** 示顏思淵居士¶

#+BEGIN_VERSE
「　三生石共白雲峰一枕蒲團睡正濃卻被茶童初喚¶醒夕陽已下嶺頭松」
#+END_VERSE
¶

** 示孔宗熙居士¶

#+BEGIN_VERSE
「　曉日含霜露正肥塞鴻敶敶向南飛秋風滿地吹黃¶葉幾處樵歌隔翠微」
#+END_VERSE

<pb:KR6q0438_J_009-0134b>¶

** 示王志明居士¶

#+BEGIN_VERSE
「　春雨霏霏鳥亂啼吾家住在竹林西有人問道如何¶對一片閒雲散遠谿」
#+END_VERSE
¶

** 示王國章居士¶

#+BEGIN_VERSE
「　相逢豎拂驗來耑多少英雄到此難若要清香香透¶骨梅花也得幾番寒」
#+END_VERSE
¶

** 示趙佛勇居士¶

#+BEGIN_VERSE
「　萬國風塵艸木悲橫擔一杖到天涯莫云荒服無知¶己細與君家和舊詩」
#+END_VERSE
¶

** 示楊志勤居士¶

#+BEGIN_VERSE
「　昨夜三更月到囪南泉此語也平常野僧別有過人¶處一缽青芹分外香」
#+END_VERSE
¶

** 示魯質貞居士¶

#+BEGIN_VERSE
「　一盧柏子平生事半缽糲羹萬慮忘野竹家常已道¶了任將此語播諸方」
#+END_VERSE
¶

** 示田良遂居士¶

#+BEGIN_VERSE
「　嵩寺蒼涼昆海濱門無俗客室無塵倦來又上蒲團¶臥閱盡人間四十春」
#+END_VERSE
¶

** 示王佛身居士¶

#+BEGIN_VERSE
「　幾年學佛空諸有衣下明珠識也無今日相逢仝一¶笑烹茶剝栗且跏趺」
#+END_VERSE
¶

** 示熊道人¶

#+BEGIN_VERSE
「　前峰漠漠散飛霞野徑蕭疏正落花蓽戶一聲閒犬¶吠世人也得到山家」
#+END_VERSE
¶

** 示王君仁居士¶

#+BEGIN_VERSE
「　勞勞學佛幾多年一卷牛皮也看穿不似道人無一¶事三竿紅日正堪眠」
#+END_VERSE
¶

** 示王君用居士¶

#+BEGIN_VERSE
「　百艸堂堂涽祖師龐家面目別無為轉身便到忘功¶用五葉一花香滿支」
#+END_VERSE

<pb:KR6q0438_J_009-0134c>¶

** 示馮國祥居士¶

#+BEGIN_VERSE
「　身老無能報國恩蕭然斗室坐黃昏閒無異物消清¶晝只有陳年杖一根」
#+END_VERSE
¶

** 示何寧宇居士¶

#+BEGIN_VERSE
「　不愛叩嘩不愛靜隨緣自適得深省森羅攝入大圓¶中一切聖人如鏡景」
#+END_VERSE
¶

** 示王應龍居士¶

#+BEGIN_VERSE
「　晚步平田四野春山家石室靜無塵忽然雲外鐘聲¶出好向堂前省夢身」
#+END_VERSE
¶

** 示姚佛仁居士¶

#+BEGIN_VERSE
「　千尺桃花滾滾流春風細柳繫孤舟有時釣得金鱗¶物回首前山月已浮」
#+END_VERSE
¶

** 拓缽歸示楊古玄居士¶

#+BEGIN_VERSE
「　緊俏艸鞋入市來婆婆也自笑余獃家常元不添些¶子依舊低頭空缽回」
#+END_VERSE
¶

** 示王古宗居士¶

#+BEGIN_VERSE
「　鄰家犬吠啟圓通何事時人耳獨聾更向山中求解¶會不知日已下谿東」
#+END_VERSE
¶

** 示楊席珍居士¶

#+BEGIN_VERSE
「　白髮持竿坐釣磯蒼山洱水送春暉何時破浪金鱗¶子一上鉤頭得意歸」
#+END_VERSE
¶

** 示張國柱居士¶

#+BEGIN_VERSE
「　一年一度中秋節惟有今年分外別孤月團團在汝¶心殷勤教我如何說」
#+END_VERSE
¶

** 示楊聞谷居士¶

#+BEGIN_VERSE
「　多年靜坐覓心王不識心王每自傷野竹室中三頓¶棒回頭滿地散天香」
#+END_VERSE
¶

** 示劉自北居士¶

#+BEGIN_VERSE
「　石霜已奪裴休笏嵩寺還徵自北心未必古今分兩¶路看來只是白雲深」
#+END_VERSE

<pb:KR6q0438_J_009-0135a>¶

** 示祝天美居士¶

#+BEGIN_VERSE
「　世外高人坐白蓮心如水月盡秋煙不知亦有攢眉¶客直向深林訪酉仙」
#+END_VERSE
¶

** 示張師徵居士¶

#+BEGIN_VERSE
「　年年谿上弄春暉百鳥啼花隔翠微日出乘舟沿水¶去月來罷釣旁雲歸」
#+END_VERSE
¶

** 示楊騰龍居士¶

#+BEGIN_VERSE
「　不知嵩少為誰言見說神光雪裏論皮髓分來戊底¶事低頭下拜可酬恩」
#+END_VERSE
¶
嵩山野竹禪師語錄卷九(終)
<pb:KR6q0438_J_009-0135b>¶

