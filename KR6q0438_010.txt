# -*- mode: mandoku-view; -*-
#+DATE: 2016-06-08 5:40
#+TITLE: 嵩山野竹禪師錄
#+PROPERTY: CBETA_ID J29nB224
#+PROPERTY: ID KR6q0438
#+PROPERTY: SOURCE Jiaxing Canon Vol. 29, No. B224
#+PROPERTY: VOL 29
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0438_J_010-0135b> 
#+PROPERTY: JUAN 10
嵩山野竹禪師語錄卷十¶
¶
鄂　州參仝門人宗宏　錄¶
鄂　州龍光門人宗上　潞南州兜率門人宗堅　仝編¶

* 雜偈¶

** 褱竹元竹眉二子¶

#+BEGIN_VERSE
「　拂衣昆海是春時三楚為家未可知不見衡陽歸雁¶至空教老眼兩行垂」
#+END_VERSE
¶

** 寄兜率堅長老¶

#+BEGIN_VERSE
「　住院心心要細微減言敬事用恩威若云寬猛俱無¶濟那得人人盡上機」
#+END_VERSE
¶

** 與昇首座¶

#+BEGIN_VERSE
「　海光昨夜淨西樓山色蒼蒼月一鉤自是漁人知我¶意釣船繫在蓼華頭」
#+END_VERSE
¶

** 與總戎王居士¶

#+BEGIN_VERSE
「　挾纊當知惠愛深英雄入塞騎駸駸壽亭一去空千¶載此日浮屠見沛霖」
#+END_VERSE
¶

** 送鼎西堂吳門代省¶

#+BEGIN_VERSE
「　雲山萬里別哀牢南下戕牁放小舠此去姑蘇寧大¶父趨庭切忌試吹毛」
#+END_VERSE
¶

** 送方伯李護法遷浙中時開聖老人在吳郡便¶
寄起居(諱本晟)¶

#+BEGIN_VERSE
「　清香夾道海棠紅皁盍行雲向浙東何用衡陽南去¶雁家書一紙便吳中」
#+END_VERSE
¶

** 送磻谿王居士¶

#+BEGIN_VERSE
「　吾家住在古城西水鳥聲聲叫柳陽回首親朋無信¶字故人獨有老磻谿」
#+END_VERSE
¶

** 寄胡鳧菴居士(諱欽華時許作嵩山碑)¶

#+BEGIN_VERSE
「　何事書淫惜此光嵩山不放照幽堂曹谿南嶽千年¶石緣字猶能記寶坊」
#+END_VERSE

<pb:KR6q0438_J_010-0135c>¶

** 贈兜率堅長老¶

#+BEGIN_VERSE
「　三尺青蛇開紫電十年得自長松院和韜分付不磷¶兒歸去臨機看轉便」
#+END_VERSE
¶

** 贈報國海長老¶

#+BEGIN_VERSE
「　文水潭魚極細文孤舟乘月向江濆有時釣得魚兒¶出好擿絲竿笑晚曛」
#+END_VERSE
¶

** 贈臻監院¶

#+BEGIN_VERSE
「　一塢紅英映艸堂閑師才見便還鄉如今折贈臻監¶院別是玄都觀裏香」
#+END_VERSE
¶

** 贈總戎線居士(諱維明)¶

#+BEGIN_VERSE
「　嵩雲帶雨潤江皋橫海將軍在不毛令肅嚴更縣夜¶月南方小醜漫稱豪」
#+END_VERSE
¶

#+BEGIN_VERSE
「　神武軍威徼外陳當時出塞車鄰鄰靈山舊識公還¶記共坐嵩山詠早春」
#+END_VERSE
¶

** 贈總戎祁居士(諱三昇)¶

#+BEGIN_VERSE
「　親擐戈甲塞雲開手握青蛇气噴雷走馬虎谿尋勝¶蹟雲房無力下床來」
#+END_VERSE
¶

** 贈李廷弼世襲¶

#+BEGIN_VERSE
「　石霜一箇無鑐鎖巧手欲開不得開卻被郎君輕一¶擊火星迸散滿崔嵬」
#+END_VERSE
¶

** 贈竹水張居士¶

#+BEGIN_VERSE
「　知君愛竹又愛水竹高水淨青山裏或時背手夕陽¶斜一笑一歌深有旨」
#+END_VERSE
¶

** 答龍光上長老苦雨之作(附上偈)¶

#+BEGIN_VERSE
「　鐵鞭已在山僧手問爾龍蛇何處走如今六合青冥¶開躍躍依然不出斗」
#+END_VERSE
¶

好把珊瑚鞭在手東椎白日金輪走蒼龍跛𡯛如¶
驅羊臥看銀河橫北斗。¶

** 前韻贈堅昇二子¶

#+BEGIN_VERSE
「　逢人垂下黃龍手幾番申縮金毛走神睛雙點真龍
<pb:KR6q0438_J_010-0136a>¶兒破壁天飛戾北斗」
#+END_VERSE
¶

** 再答上長老(附來偈)¶

#+BEGIN_VERSE
「　無耑申出拏雲手嚇得豐隆下地走卻被龍光收拾¶歸金豪萬道射牛斗」
#+END_VERSE
¶

等閒築著我師手滿紙雲煙隨手走放在奚囊玉¶
匣中猶餘光怪拂南斗。¶

** 壽軒翁高檀越¶

#+BEGIN_VERSE
「　簫鼓張筵可壯觀百年此祝复何難籛彭不審家何¶處為我邀來一醉歡」
#+END_VERSE
¶

** 壽巖若陳太守¶

#+BEGIN_VERSE
「　白榆昨夜支支開散入錦城大府來盡道梁州賢太¶守千春治此字嬰孩」
#+END_VERSE
¶

** 壽佛髻羅居士¶

#+BEGIN_VERSE
「　鷲峰壽量稱無盡好笑人閒貴百年瑞靄高門初度¶日銜豪一為寫新篇」
#+END_VERSE
¶

** 壽我侍者(我楚雄人)¶

#+BEGIN_VERSE
「　鹿城城外白雲橫此日阿充旁曉生好看蹋翻紫頂¶月蒼山雪浪任從烹」
#+END_VERSE
¶

** 次大眾勉學二絕¶

#+BEGIN_VERSE
「　寓內浮名也可刪心原始得接嵩山莫愁塵外無深¶趣白石青谿好掩關」
#+END_VERSE
¶

#+BEGIN_VERSE
「　舊時塵務未能刪瓢笠何須寄此山方寸清來無一¶事南公也免揭三關」
#+END_VERSE
¶

** 示嵩元禪人¶

#+BEGIN_VERSE
「　衣囊柬束到嵩山雲自無心水自閒只把此閒閒到¶底不須持缽向人閒」
#+END_VERSE
¶

** 華書記被犬傷¶

#+BEGIN_VERSE
「　拋閒信步入城游砧急家家九月秋忽遇子湖簾外¶犬親遭一口笑不休」
#+END_VERSE
¶

** 示無用知客
<pb:KR6q0438_J_010-0136b>¶

#+BEGIN_VERSE
「　雲水紛紛無盡期茶桮談笑切須知恐防大伯咍咍¶笑又詠枯椿舊處詩」
#+END_VERSE
¶

** 示顯宗禪人¶

#+BEGIN_VERSE
「　蒲團靜對竹囪時花落花開總不知莫把此閒容易¶得臥龍當日也難期」
#+END_VERSE
¶

** 寄洞庭賀居士¶

#+BEGIN_VERSE
「　少陵去後艸堂灰冷落巴山千載來月照洞庭萬頃¶碧不知新句為誰裁」
#+END_VERSE
¶

#+BEGIN_VERSE
「　高囪研墨寫新詩下筆未能又引疑始信昔人言不¶誤吟成扭斷數莖髭」
#+END_VERSE
¶

** 寄參仝宏長老¶

#+BEGIN_VERSE
「　虎須捋得才盈把鳳翥龍驤看作家不是嵩高真骨¶肉如何掌上有靈蛇」
#+END_VERSE
¶

** 寄盛守元居士¶

#+BEGIN_VERSE
「　百劫塵緣剔得脫尋花趁柳也翛然此情便是毗邪¶意何用他家五味禪」
#+END_VERSE
¶

** 示陳元柏居士¶

#+BEGIN_VERSE
「　金山室裏尋床座四大元無五蘊空玉帶輸來千古¶外桃花猶自怨春風」
#+END_VERSE
¶

** 示渾樸熊居士¶

#+BEGIN_VERSE
「　蒼蒼庭柏語來真老子不將竟示人若謂談玄終不¶實不知何地覓芳春」
#+END_VERSE
¶

** 示傅雲景居士¶

#+BEGIN_VERSE
「　本常之理未能知埽地焚香看是誰者裏忽然頭角¶出青天白日复何疑」
#+END_VERSE
¶

** 示佛祕馮善人¶

#+BEGIN_VERSE
「　未知誰脫复誰縛太末蟲兒吞卻雀此意疑來幾十¶年猶傳普化空搖鐸」
#+END_VERSE
¶

** 示佛性劉善人¶

#+BEGIN_VERSE
「　從來者事無多語一箇平常心自許黃葉西飛旅雁
<pb:KR6q0438_J_010-0136c>¶南秋風析析吹禾黍」
#+END_VERSE
¶

** 示何宗古居士¶

#+BEGIN_VERSE
「　天曉山前白雨收魚竿又理向谿流誰知自弄鉤頭¶餌眼看清波不計秋」
#+END_VERSE
¶

** 示杜可美居士¶

#+BEGIN_VERSE
「　禪心濯濯似秋月三十年來力已竭舉似公家知不¶知若知歸去莫輕忽」
#+END_VERSE
¶

** 示佛真葉道人¶

#+BEGIN_VERSE
「　好箇龐家回向句荊釵脫下走盤珠千年法社無消¶息且喜今朝汝自符」
#+END_VERSE
¶

** 示王大定居士¶

#+BEGIN_VERSE
「　一曲無絃彈未已仝人聞得便歡忻松門自此堪長¶嘯秋月浮來可贈君」
#+END_VERSE
¶

** 示宗益王道人¶

#+BEGIN_VERSE
「　紅塵豈是隔清涼祇恐牢牢著戲場報汝常光元具¶足不須此外別商量」
#+END_VERSE
¶

** 示呂離我居士¶

#+BEGIN_VERSE
「　齋心事佛只須真莫掠虛名笑殺人直與蘇黃仝鼻¶孔超然韻出劫前春」
#+END_VERSE
¶

** 示殷佛美居士¶

#+BEGIN_VERSE
「　者事吾徒切要知臨機全不著思惟請看信手拈來¶藥即使膏肓也可醫」
#+END_VERSE
¶

** 示羅佛髻居士¶

#+BEGIN_VERSE
「　烏藤七尺驗雲水盡抱頭皮護痛痕不似君家心更¶切幾番走馬到龍門」
#+END_VERSE
¶

** 示汪永善居士¶

#+BEGIN_VERSE
「　香匙手裏撥盧煙此是諸方上上禪無那汪君猶未¶徹徒勞高步向林泉」
#+END_VERSE
¶

** 示袁宗啟居士¶

#+BEGIN_VERSE
「　世尊無說我無聞此語分明舉似君正體堂堂無位
<pb:KR6q0438_J_010-0137a>¶次歸家切忌罵慈雲」
#+END_VERSE
¶

** 示曹一禎居士¶

#+BEGIN_VERSE
「　夜靜殘鐙在艸堂囪前寒景動輕霜道人紙被烘來¶煖一覺安眠萬事忘」
#+END_VERSE
¶

** 示王東城居士¶

#+BEGIN_VERSE
「　橫擔一竹坐茅廬有客相尋忽下驢借問君家何處¶是門前五柳是吾居」
#+END_VERSE
¶

** 示陳貴吾居士¶

#+BEGIN_VERSE
「　山家充缽是園蔬歲歲年年食有餘更問住山消息¶子蒲團夜夜月來初」
#+END_VERSE
¶

** 示李新初居士¶

#+BEGIN_VERSE
「　暑气相催到上方松門艸閣也清涼臥看拒霜華滿¶樹西風撲落上衣香」
#+END_VERSE
¶

** 示傅玉環居士¶

#+BEGIN_VERSE
「　相逢盡是熱心人未肯休歸閒此身獨有傅君情可¶愛時時顧我詠陽春」
#+END_VERSE
¶

** 示傅褱吾居士¶

#+BEGIN_VERSE
「　臥龍山下芭蕉石石上莓苔深可尺一片贈君君莫¶輕有時價重連城璧」
#+END_VERSE
¶

** 示涂成衣¶

#+BEGIN_VERSE
「　看水尋山情自說孃生鼻孔何曾別翦刀遺下響丁¶東此事分明都漏洩」
#+END_VERSE
¶

** 示王如月居士¶

#+BEGIN_VERSE
「　雪斷夭桃映水紅陽春滿地艸茙茙文殊面目無臧¶處一任風吹日炙中」
#+END_VERSE
¶

** 示姜如鶚居士¶

#+BEGIN_VERSE
「　無情說法果何長撥著盧頭柏子香自是塵塵聲動¶地痴人猶自播雌黃」
#+END_VERSE
¶

** 示王一賢居士¶

#+BEGIN_VERSE
「　團團秋月上谿東素景如霜下艸芃好箇瞿曇清淨
<pb:KR6q0438_J_010-0137b>¶眼何妨說與白頭翁」
#+END_VERSE
¶

** 示李乾如居士¶

#+BEGIN_VERSE
「　塵心洗淨可逃禪靜裏煙華別一天若是翻然開醉¶眼騎驢何用到林泉」
#+END_VERSE
¶

** 示徐居士亨¶

#+BEGIN_VERSE
「　捉下猢猻即便休閉門高枕樂悠悠此時有問如何¶道拈起茶桮也好酬」
#+END_VERSE
¶

** 示江寂永居士¶

#+BEGIN_VERSE
「　白石巖前煙漠漠閒來石上看松鶴只須騎鶴白雲¶耑莫向人間嚼糟粕」
#+END_VERSE
¶

** 示羅洪才居士¶

#+BEGIN_VERSE
「　列聖微言理可求囪前艸緣未為優山僧無者閒家¶具日日高眠接上流」
#+END_VERSE
¶

** 示劉濟舟居士¶

#+BEGIN_VERSE
「　當日張弓二十年三平一見開胸臆敲床自是醒韓¶公借問濟舟識不識」
#+END_VERSE
¶

** 示宋榮祿居士¶

#+BEGIN_VERSE
「　儒佛何曾是兩般埽除刪述各相關不知別有風流¶事只在相逢一笑間」
#+END_VERSE
¶

** 與王臣舉居士話舊¶

#+BEGIN_VERSE
「　一別錦江十歲寒家山回首幾摧肝逢君又話鄉中¶事夜半殘鐙淚眼看」
#+END_VERSE
¶

** 俗士病革因示小偈¶

#+BEGIN_VERSE
「　伏枕床頭苦病身如今易簀欲拋塵要知此去家何¶處可問蓮花國裏人」
#+END_VERSE
¶

** 示戚道明居士¶

#+BEGIN_VERSE
「　秋霜打動庭梧落驚起高支三兩雀此意明明著見¶聞如何卻說空無作」
#+END_VERSE
¶

** 示王國柱居士¶

#+BEGIN_VERSE
「　日日囪中禮六時金臺有路預為期總之未了目前
<pb:KR6q0438_J_010-0137c>¶事拓足他方白蕅池」
#+END_VERSE
¶

** 示方任周居士¶

#+BEGIN_VERSE
「　從前謬向經中討此日方知一字無種柳栽花堪自¶樂不須別處費工夫」
#+END_VERSE
¶

** 示符聖道居士¶

#+BEGIN_VERSE
「　去盡塵緣與野馬何空何有亦何假始知萬象一毛¶中魔佛相逢正好打」
#+END_VERSE
¶

** 示毛宗明居士¶

#+BEGIN_VERSE
「　青眼高歌白日裏不僧不俗是何宗瞿曇老子也難¶識薄莫騎牛入亂松」
#+END_VERSE
¶

** 示王淵源居士¶

#+BEGIN_VERSE
「　清心絕欲坐間房便是長生第一方花落花開情自¶得何山何水不幽香」
#+END_VERSE
¶

** 示杜體賢居士¶

#+BEGIN_VERSE
「　大業心心在聖堯深褱精一老漁樵楊雄去後無消¶息此日逢君意自銷」
#+END_VERSE
¶

** 示岳良壁居士¶

#+BEGIN_VERSE
「　拄杖顛東拂子忙磚頭瓦塊費商量瞿曇一有拈花¶事千古虛聲落大唐」
#+END_VERSE
¶

** 示陳語石居士¶

#+BEGIN_VERSE
「　煩惱叢叢是燄光未能勘破苦何長回頭若醒塵緣¶夢便到如來大寂場」
#+END_VERSE
¶

** 示佛印婆子¶

#+BEGIN_VERSE
「　佛印圓通耳獨云由來堪忍詔聲聞慈航欲盡眾生¶界無那頑皮志不勤」
#+END_VERSE
¶

** 示佛明婆子¶

#+BEGIN_VERSE
「　道在常情須理會非男女相莫塗糊古人雖說無名¶字喫飯穿衣豈是無」
#+END_VERSE
¶

** 示佛見婆子¶

#+BEGIN_VERSE
「　宗旨今時豈易扶幾番困頓幾番穌雖然得箇蒲團
<pb:KR6q0438_J_010-0138a>¶地也笑功成萬骨枯」
#+END_VERSE
¶

** 示葉佛顯居士¶

#+BEGIN_VERSE
「　本來底事無名字教我如何安得名昨夜前村深雪¶裏不知何處笑歌聲」
#+END_VERSE
¶

** 示易佛本居士¶

#+BEGIN_VERSE
「　佛說何曾去一塵閒花野艸自天真須彌腳下滄溟¶水浸殺魚龍笑殺人」
#+END_VERSE
¶

** 示趙佛住居士¶

#+BEGIN_VERSE
「　本來無住名真住佛子緣何信未能若使虛空開得¶口說時依舊未相應」
#+END_VERSE
¶

** 示郭足法居士¶

#+BEGIN_VERSE
「　方自方兮圓自圓道人活計此為先咽喉屏卻如何¶道三箇猢猻夜簸錢」
#+END_VERSE
¶

** 示李賢友居士¶

#+BEGIN_VERSE
「　山風摵摵隕霜露看看高梧秋已莫促織鳴來嬾婦¶驚道人何不趨歸路」
#+END_VERSE
¶

** 示王國才居士¶

#+BEGIN_VERSE
「　熊耳山前斷臂師一缽傳來是幾時莫謂如今消息¶盡慈雲菴主也偏宜」
#+END_VERSE
¶

** 示劉宗法居士¶

#+BEGIN_VERSE
「　山僧無法可相傳問著當央痛與拳曠劫無明從此¶息朝朝莫莫自天然」
#+END_VERSE
¶

** 示范世德居士¶

#+BEGIN_VERSE
「　斬水蒼山兩地秋單車昨日到梁州迎風一掌能相¶委白月青天各自休」
#+END_VERSE
¶

** 示王國安居士¶

#+BEGIN_VERSE
「　相逢惟說宕渠邊回首身前事枉然何日還鄉尋故¶老為余問訊李青蓮」
#+END_VERSE
¶

** 示黃玉徵居士¶

#+BEGIN_VERSE
「　九月九日昆陽裏閒看秋園落樣子籬邊醉殺陶淵
<pb:KR6q0438_J_010-0138b>¶明笑倩旁人為扶起」
#+END_VERSE
¶

** 示楊宗文居士¶

#+BEGIN_VERSE
「　雷奔一喝勘來耑卻道明明是此旨更有蒼天兩字¶冤何曾悟得自家底」
#+END_VERSE
¶

** 送江希賢居士¶

#+BEGIN_VERSE
「　西風昨夜落青梧又見寒砧艸木枯十載梁城驚歲¶莫明朝回首是東吳」
#+END_VERSE
¶

** 章祥宇居士以扇求偈¶

#+BEGIN_VERSE
「　揮豪欲艸扇頭詩盡力畫來無一字引得鐙籠笑不¶休為君投筆慚無地」
#+END_VERSE
¶

** 示馬神超居士(紫竹菴托滄江)¶

#+BEGIN_VERSE
「　行盡深谿紫竹菴禪房華木映晴嵐秋來一碧如天¶鏡應看銀河下空潭」
#+END_VERSE
¶

** 示張一嘯居士¶

#+BEGIN_VERSE
「　日下松支景漸斜香風十里道人家一腔清趣能消¶受散步長隄送去雅」
#+END_VERSE
¶

** 示王如鼎居士¶

#+BEGIN_VERSE
「　何名清淨何名佛艸木河山人畜物縛作一團置掌¶中莫教滾滾如波沸」
#+END_VERSE
¶

** 示金之鼐居士¶

#+BEGIN_VERSE
「　萬事經心溺是非一絲不挂也輕微請看聚散白雲¶景到底何曾有所依」
#+END_VERSE
¶

** 示楊文季居士¶

#+BEGIN_VERSE
「　秋老邊城木葉空太華風雨夜濛濛更殘忽霽昆陽¶月一片清光落浪中」
#+END_VERSE
¶

** 示張正顏居士¶

#+BEGIN_VERSE
「　寂寂山房月一鉤風迻花景過囪頭幾番欲繪金箋¶上只恐王維也著羞」
#+END_VERSE
¶

** 觀潘契空居士箑頭詩字口號¶

#+BEGIN_VERSE
「　字玅詩工遠擅場右丞千古筆生香莫云不是前身
<pb:KR6q0438_J_010-0138c>¶事一度思來笑欲狂」
#+END_VERSE
¶

** 寄劉善用居士¶

#+BEGIN_VERSE
「　寄語忘情客可來山中靜極白雲𠂤河梁亦有清秋¶月好共知音酌茗桮」
#+END_VERSE
¶

** 示李仁吾居士¶

#+BEGIN_VERSE
「　道者無心學漢詩閒情疏散是便宜相逢有問曹谿¶旨一掌分明贈故知」
#+END_VERSE
¶

** 示舒隰原居士¶

#+BEGIN_VERSE
「　物物何曾別性天祇緣染汙各紛然如今說破雖無¶異一箇鼻頭沒半邊」
#+END_VERSE
¶

** 示楊裕德居士¶

#+BEGIN_VERSE
「　有心說道道非道無意談心心自心一箇蒲團緘口¶坐高天白月上幽林」
#+END_VERSE
¶

** 示王居敬居士¶

#+BEGIN_VERSE
「　露溼疏林曉霧吹秋禽啼在桂花支如何此意人皆¶見不省從前夢幻時」
#+END_VERSE
¶

** 示鄭洪仁居士¶

#+BEGIN_VERSE
「　世事看來如野馬人情不實似潺湲縱然玉帛千廂¶滿不及道人一日閒」
#+END_VERSE
¶

** 示申宗琳居士¶

#+BEGIN_VERSE
「　烹茶釀酉也如如此是西林高士居亭上問余玄要¶意青天一嘯落池魚」
#+END_VERSE
¶

** 示宗玩婆子¶

#+BEGIN_VERSE
「　油餈擿去事何如一掌當腮信不虛火裏生蓮香可¶愛聲名百代播群書」
#+END_VERSE
¶

** 示宗緣刑夫人¶

#+BEGIN_VERSE
「　當年秦國扣禪宗無字徹來笑別峰心事恐人傳不¶盡親書入道語重重」
#+END_VERSE
¶

** 示載谷鄭婆子¶

#+BEGIN_VERSE
「　道在邇而求諸遠飲得茶來忘卻飯忽照蔆花省舊
<pb:KR6q0438_J_010-0139a>¶顏翻然頓足悔來晚」
#+END_VERSE
¶

** 示曾一諾居士¶

#+BEGIN_VERSE
「　嵩山敢自愛林泉總為雲峰許我眠法社夌徲非不¶惜如今半是野狐禪」
#+END_VERSE
¶

** 示不及徐婆子¶

#+BEGIN_VERSE
「　一劍揮空及不及此談終不落階級轉身若不解真¶機方寸何能袪妄習」
#+END_VERSE
¶

** 示于登江婆子¶

#+BEGIN_VERSE
「　散手千巖未是玄銀河撲碎始悄然有人問爾真¶息遙指蜀山萬點尖」
#+END_VERSE
¶

** 示陳待沽居士¶

#+BEGIN_VERSE
「　吾儕一柄龜毛拂別是人閒無價物白石先生也不¶知空教居士來相乞」
#+END_VERSE
¶

** 示李宗韜居士¶

#+BEGIN_VERSE
「　塵說剎說熾然說朝朝莫莫何曾輟李君歸去返聞¶聞識得從前冤可雪」
#+END_VERSE
¶

** 示宗祥劉婆子¶

#+BEGIN_VERSE
「　衲僧盡是老婆兒此語聞之也大奇近日梁城劉鐵¶磨孃生鼻孔要人知」
#+END_VERSE
¶

** 示張希聲居士¶

#+BEGIN_VERSE
「　臥龍不說聱頭禪有問當空築鐵鞭只教偷心無避¶處他年免得哭蒼天」
#+END_VERSE
¶

** 示宗希蔡婆子¶

#+BEGIN_VERSE
「　六子生來人未遇如今者箇也須拋嵩山問汝如何¶道無翼鳥兒起鶴巢」
#+END_VERSE
¶

** 示楊完素居士¶

#+BEGIN_VERSE
「　毗目仙人失卻口嘉州大象向南走驀然撞著桃符¶神兩腳踢翻白額吼」
#+END_VERSE
¶

** 示江佛道居士¶

#+BEGIN_VERSE
「　春朝細雨下長空北去翩翩萬里鴻借問拖泥何所
<pb:KR6q0438_J_010-0139b>¶事幽谿蹋碎落花紅」
#+END_VERSE
¶

** 示龔安然婆子¶

#+BEGIN_VERSE
「　風雨瀟瀟灑碧空松雲密密送飛鴻道人欲契無生¶旨且看東園樹樹紅」
#+END_VERSE
¶

** 示尼維量¶

#+BEGIN_VERSE
「　辭親下髮為僧事不務真心也枉然若得一期桶底¶落翻身便是祖師禪」
#+END_VERSE
¶

** 示尼還轍¶

#+BEGIN_VERSE
「　孤標一榻坐閒房閱盡人閒四十霜回首絲絲如白¶雪名高蘭若淨天香」
#+END_VERSE
¶

** 示一舟船頭¶

#+BEGIN_VERSE
「　蘆花渡口一孤舟雲衰雨笠自風流有時臥唱華亭¶曲應是無心仝海鷗」
#+END_VERSE
¶

** 示大堅禪人¶

#+BEGIN_VERSE
「　不是挂冠圖小急都緣學佛價難酬於今欲入慈雲¶室只是深防棒血流」
#+END_VERSE
¶

** 示似我禪人¶

#+BEGIN_VERSE
「　者箇須眉不是我才離者箇便相左何如拋下了然¶知斗大茅菴獨自坐」
#+END_VERSE
¶

** 示南嶽德監院¶

#+BEGIN_VERSE
「　話到為僧未是難鼻梁摸著始心安請觀思大當年¶事三世吞來豈是謾」
#+END_VERSE
¶

** 示會元禪人¶

#+BEGIN_VERSE
「　飄飄一笠漢中來萬里梁城得意回歸去三川尋古¶佛艸鞋破處罵吾儕」
#+END_VERSE
¶

** 示李靖邦居士¶

#+BEGIN_VERSE
「　雨後煙光淨北斗輕風細細動楊柳看來不是眼中¶塵無那君心卻自負」
#+END_VERSE
¶

** 薦萬恭人陳氏¶

#+BEGIN_VERSE
「　者箇不生元不生挑鐙未必暗中行從今識得本來
<pb:KR6q0438_J_010-0139c>¶百鳥語松風祇是聲」
#+END_VERSE
¶

** 弔王秉和居士¶

#+BEGIN_VERSE
「　十載昆明手共攜來風去雨每嵩西哭君何事抽身¶早孤我雲瓢在五谿」
#+END_VERSE
¶

** 弔王長山居士¶

#+BEGIN_VERSE
「　推破名韁利鎖關翻身如月涌千山毗邪有問須親¶對白石青松解笑顏」
#+END_VERSE
¶
¶
¶
嵩山野竹禪師語錄卷十(終)
<pb:KR6q0438_J_010-0140a>¶

